### Hoe het falen van (ICT)projecten in de toekomst te voorkomen?


Politiek geinteresseerden onder ons weten dat de Tweede Kamer een tijdelijke commisie ICT heeft ingesteld om te onderzoeken waarom zo veel ICT projecten falen. De grootste onafhankelijke beroepsverenining NGI-NGN heeft daarom via Linkedin een disucssie gestart wat volgens de beroepsbeoefenaren (onze leden) in de praktijk de reden(en) kunnen zijn van de vaak majeure budjetoverschrijdingen, niet gehaalde deadlines en uiteindelijk niet werkende systemen bij de overheid. Uit de discussie is een wellicht voor veel ICT-ers bijzondere oplossing gekomen. Graag willen wij in discussie komen met het publiek om het voorstel bij te schafen en te ondersteunen.

Met name tijdens de openbare hoorzittingen van de tijdelijke commisie ICT kwam er een bonte stoet ICT deskundigen langs die hun licht lieten schijnen over dit nijpende probleem. Globaal kwamen er aantal redenen voorbij die volgens deze geachte dames en heren oorzaken zouden kunnen zijn:
-	Het aanbestedingsproces van de overheid loopt niet goed
-	De kennis en ervaring van ICT-ers en niet ICT-ers van de overheid over ICT is matig
-	Er worden niet de juiste methodieken en technieken gehanteerd bij ICT projecten bij de overheid

De discussie binnen de Linkedin groepen onderschrijven deze oorzaken wel degelijk, maar er wordt ook geconstateerd dat deze conclusies al in een eerder rapport uit 2007 ook reeds als oorzaken zijn gerapporteerd. En ervaringen van de respondenten gaf ook aan dat op deze vlakken er zeker wel enige verbeteringen zijn geweest, en het zou altijd beter kunnen, maar er toch altijd nog megalomane (ICT)projecten worden gestart, die gedoemd zijn te mislukken. 

Veel grootschalige (ICT)projecten binnen de overheid worden gestart door een opeenstappeling van amandementen en wetgeving. De initiatiefnemers en ondersteuners zijn verschillende politieke kleur en dat leidt al vaak tot een onwerkbaar compromis. De toets vooraf op enig object realiteitsgehalte wordt niet of nauwelijks uitgevoerd. En als die al wordt gedaan, wordt hij vaak genegeerd of weggeredeneerd. Het project moet en zal plaast hebben.Zonder in te gaan op de redenen van deze gang van zaken, stellen wij het volgende voor:
Definieer de ambtenaren (en werknemers bij uitvoeringsorganisaties) als de daadwerkelijke uitvoerende macht. De regering is de wetgevende macht en het parlement de controlerende macht. De rechterlijke macht heeft in deze geen rol, behalve bij disputen. De regering (vaak de minister) stelt een wet voor. Deze gaat eerst via de Raad van State naar de uitvoerende macht en voegt naast hun eigen standaard dictie, een geobjectiveerde ex-ante besluitvormingstoets naar buiten. Daarin staat of de voorgenomen wetgeving in de meest objectieve zin realistisch is op basis van budget, tijd, inzet en risicoâ€™s. Deze toets heeft veto kracht, dus voorstellen kunnen worden tegen gehouden op basis van objectieve realistische meetcriteria. Ze kunnen worden teruggestuurd naar de minister met eventuele aanpassingen waarop het alsnog goedgekeurd zou kunnen worden.  Bij een goedkeuring gaat het wetsvoorstel zoals gewoonlijk naar de Tweede Kamer voor behandeling en uiteindelijk stemming. Bij inhoudelijk wijzigingen in de Kamer, wordt wederom een ex-ante uitvoeringstoetst uitgevoerd (die zal natuurlijk gemakkelijker zijn, daar het stramien van de wet reeds bekend is).

Wij denken dat op deze manier (overigens niet alleen ICT) projecten te starten er een situatie gaat ontstaan dat de minister (en vaak ook de Tweede Kamer) zich wel drie keer bedenkt om een totaal niet realistisch project voor te stellen. Uiteindelijk zal het wat ons betreft leiden tot betere voorstellen die een op zijn minst realiseerbaar zijn.  Graag verzoeken wij jullie als publiek te reageren op dit idee en eventueel met constructieve aanbevelingen te komen. Het doel is om over een maand of twee de balans op te maken.
 
 ICT projecten binnen de overheid starten vaak met een aanbestedingsperiode waarin nog onvoldoende duidelijk is om een juiste offerte te kunnen maken. Om risico te beperken zitten er in de offertes vaak veel clausules voor meerwerk. Doordat er vooraf nog veel onduideijk is, is er al snel sprake van meerwerk. Dit meerwerk gebeurd vaak op basis van uurtje-factuurtje en brengt daardoor hoge kosten met zich mee. Een groot project zonder aanbesteding op basis van SCRUM zou al een grote besparing kunnen betekenen. In theorie lijkt het dan minder helder wat het project gaat kosten, maar in de praktijk zullen de meerkosten dan veel lager uitpakken.
